<div>
  <h1 style="text-align: center">Come si gioca?</h1>
</div>

<div class="container-fluid">
  <div class="accordion-container">
  <div class="accordion" id="accordionExample">
    <div class="accordion-item">
      <h2 class="accordion-header" id="headingOne">
        <button class="accordion-button collapsed" type="button" data-bs-toggle="collapse" data-bs-target="#collapseOne" aria-expanded="false" aria-controls="collapseOne">
          Cos'è GameLotto?
        </button>
      </h2>
      <div id="collapseOne" class="accordion-collapse collapse" aria-labelledby="headingOne" data-bs-parent="#accordionExample">
        <div class="accordion-body">
          Salve bimbi e bimbe di tutte le età e benvenuti su GameLotto, se state consultando questa pagina siete curiosi di conoscere il gioco e in cosa consiste.
          Essenzialmente stiamo parlando di una reinterpretazione di Wordle. Come? Non sapete cos’è Wordle? Come? Non avete detto nulla e siete contrariati dal fatto che abbia fatto finta di sentire una domanda che non avete fatto al fine di spiegarvi una cosa che non vi interessa? Be’, ve lo spiegherò lo stesso. Non per cattiveria, ma questa pagina dovrà contenere qualcosa e se non vi interessa… Che cavolo avete aperto la pagina a fare?
          Torniamo a Wordle. Wordle è un browser game creato nel 2021 da Josh Wardle e consiste nell’indovinare una parola di 5 lettere mettendo parole a caso e vedendo quali lettere sono corrette e quali sbagliate. Questo ha portato ad avere tantissimi derivati, giochi dove sparando a caso ottieni indizi sulla risposta corretta e tutti legati ad argomenti diversi. Ad esempio Squirdle, una versione del gioco legata ai Pokémon, oppure Gamedle, il gioco che abbiamo cop- da cui abbiamo preso ispirazione senza infrangere alcuna proprietà intellettuale. Ad ogni modo il nostro gioco consiste più o meno in questo. Dovrete sparare a caso nomi di videogiochi finché non indovinerete, semplice vero?
        </div>
      </div>
    </div>
    <div class="accordion-item">
      <h2 class="accordion-header" id="headingTwo">
        <button class="accordion-button collapsed" type="button" data-bs-toggle="collapse" data-bs-target="#collapseTwo" aria-expanded="false" aria-controls="collapseTwo">
          Modalità Copertina
        </button>
      </h2>
      <div id="collapseTwo" class="accordion-collapse collapse" aria-labelledby="headingTwo" data-bs-parent="#accordionExample">
        <div class="accordion-body">
          Ben ritrovati amichetti miei, noto che ancora una volta avete bisogno di spiegazioni. Tranquilli, non mi dà fastidio. Se ne avete bisogno posso farvi un disegnino. Scherzavo, non farò alcun disegnino. Ma vi spiegherò ciò che vi serve sapere. Vedete l’immagine sfocata al centro dello schermo? Quella è la copertina di un videogioco. Dovete scrivere il nome del gioco e i cuori rappresentano i tentativi a vostra disposizione. Ad ogni tentativo errato l’immagine si farà un po’ meno sfocata, rendendola più riconoscibile. Indovinando il gioco al primo tentativo otterrete un boost al vostro ego per una manciata di secondi, per poi rendervi conto che non ha alcun significato.
        </div>
      </div>
    </div>
    <div class="accordion-item">
      <h2 class="accordion-header" id="headingThree">
        <button class="accordion-button collapsed" type="button" data-bs-toggle="collapse" data-bs-target="#collapseThree" aria-expanded="false" aria-controls="collapseThree">
          Modalità Personaggi
        </button>
      </h2>
      <div id="collapseThree" class="accordion-collapse collapse" aria-labelledby="headingThree" data-bs-parent="#accordionExample">
        <div class="accordion-body">
          Ma chi si rivede? I nostri gentili ospiti sono qui per un’altra spiegazione. Sarà un piacere per me soddisfare la vostra fame di conoscenza. Dunque, davanti a voi dovreste avere l’immagine di un tizio. Ora dovrete indovinare da che videogioco viene il tizio. Come? L’aiuto se sbagliate? Non ci sarà alcun aiuto se sbagliate, non vi sembra già abbastanza facile questa modalità? Insomma, quel tizio ha un cappello rosso con su una M e delle bretelle blu, da dove potrà mai venire? Trovo irrealistico che voi possiate sbagliare in una modalità simile. Forse più che un aiuto dovremmo prendervi in giro se sbagliate, che ne dite di una grande scritta “skill issue” nel caso sbagliaste? Be’, non implementeremo nulla del genere, ma se doveste sbagliare sentitevi giudicati dal sottoscritto, il Testo Etereo.
        </div>
      </div>
    </div>
    <div class="accordion-item">
      <h2 class="accordion-header" id="headingFour">
        <button class="accordion-button collapsed" type="button" data-bs-toggle="collapse" data-bs-target="#collapseFour" aria-expanded="false" aria-controls="collapseFour">
          Modalità Soundtrack
        </button>
      </h2>
      <div id="collapseFour" class="accordion-collapse collapse" aria-labelledby="headingFour" data-bs-parent="#accordionExample">
        <div class="accordion-body">
          Ma che bello rivedervi. Questo vale solo per quelli che hanno già letto gli altri testi, alcuni di voi potrebbero aver tranquillamente aperto il sito, essere andati sulla pagina “Come giocare?” e aver letto la modalità soundtrack per prima. Non che ci sia qualcosa di sbagliato in questo pattern d’azioni, siete semplicemente sociopatici. Capita. Ma basta tergiversare, spieghiamo anche questa funzione. Allora, partiamo da un presupposto, siete stati graziati. Inizialmente questa funzione doveva essere come la precedente, senza aiuti. Tuttavia, a causa dei giochi horror che hanno musiche tutte uguali, diventava ostico riconoscere il gioco da una musichetta inquietante. Perciò si è deciso di impostare questa modalità come un quiz a scelta multipla per renderla più semplice. Premete PLAY per far partire la musica e STOP per fermarla. Avete quattro possibili opzioni per scegliere il gioco da cui proviene. Per rendere la cosa un po’ più ostica abbiamo deciso di darvi una sola vita. Già, rimane piuttosto semplice indovinare (a meno che la scelta non sia tra due giochi horror).
        </div>
      </div>
    </div>
  </div>
  </div>
</div>
